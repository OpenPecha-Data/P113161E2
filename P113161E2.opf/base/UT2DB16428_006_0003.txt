རྣམ་ཐར་མདོར་བསྡུས།

ཀུན་མཁྱེན་བློ་གྲོས་རིན་ཆེན་སེང་གེ་ནི་ལ་སྟོད་དུ་ཡབ་རྟོགས་ལྡན་ཡོན་ཏན་མགོན་པོའི་སྲས་སུ་དུས་རབས་བཅུ་བཞི་པའི་དུས་སྨད་ཙམ་ལ་སྐུ་འཁྲུངས། རྗེ་ཙོང་ཁ་པའི་ཞལ་སློབ་རྣམ་དཔྱོད་ཕུལ་དུ་བྱུང་བ་གཉིས་ཀྱི་ཡ་གྱལ་ཞིག་ཡིན། ཡབ་ཀྱི་དྲུང་ནས་རྟ་མགྲིན་ཡང་གསང་གི་ཆོས་སྐོར་རྣམས་ཞུས། རྗེ་ཙོང་ཁ་པ་དང༌༑ མཁས་གྲུབ་དགེ་ལེགས་དཔལ་བཟང༌། འཇམ་དབྱངས་ཆོས་རྗེ་བཀྲ་ཤིས་དཔལ་ལྡན་སོགས་བླ་མ་མང་དུ་བསྟེན་ནས་མདོ་སྔགས་གཉིས་ལ་སློབ་གཉེར་མཐར་ཕྱིན་པ་མཛད། འབྲས་སྤུངས་ཟུར་ཁང་གི་འཆད་ཉན་གྱི་སློབ་དཔོན་མཛད༑ དེ་ནས་སེ་རའི་མཁན་ཐོག་ལྔ་པར་ཕེབས་ཏེ་སེར་བྱེས་གྲ་ཚང་བཏབ། དགེ་འདུན་བརྒྱ་ཙམ་ཕྱག་ཕྱིར་འབྲངས་པས་ལྡན་པ་ངག་དབང་དང༌། ཛྙཱ་ཤྲཱིས་ཆོས་འཆད་མཛད་ཀྱང་ངག་དབང་པ་ཆབ་མདོར་བྱོན། ཛྙཱ་ཤྲཱི་གཤེགས་པས་བར་སྐབས་སུ་སྟོང་པ་དང༌། དེའི་རྗེས་སུ་སྣེའུ་དྲུང་ཆེན་དཔལ་འབྱོར་རྒྱལ་པོ་ཁུ་དབོན་དང༌༑དྲུང་བུ་ཁྲིད་དཔལ་འཛོམ་བཅས་ཀྱིས་མཐུན་རྐྱེན་གནང་བ་བརྒྱུད་འཆད་ཉན་བཙུགས། ཐོག་མར་གཞིས་མ་ཆགས་པར་དབུས་སྟོད་སོགས་སུ་ཆོས་དབར་འདེགས་པ་བྱུང་བས་བྱེས་སུ་གྲགས། ཞལ་སློབ་ཀྱི་གྲས་སུ་རྒྱལ་བ་དགེ་འདུན་གྲུབ་པ། གསང་ཕུ་བ་དཔལ་ལྡན་སེང་གེ་དང༌། གཉལ་སྟོན་དཔལ་འབྱོར་ལྷུན་གྲུབ༑ མང་ཐོས་དཔལ་ལྡན་བློ་གྲོས། ལྷོ་པ་འཇམ་གྲགས། དགའ་ལྡན་ཁྲི་ཐོག་དགུ་པ་རྗེ་དབོན་བློ་བཟང་ཉི་མ་སོགས་མང་དུ་བྱོན། གསུང་རྩོམ་གྱི་གྲས་སུ་¡¶དབུ་མ་འཇུག་པའི་རྣམ་བཤད་དགོངས་པ་རབ་གསལ་གྱི་སྙིང་པོའི་བསྡུས་དོན་¡·དང༌།¡¶རྣམ་བཤད་དགོངས་པ་རབ་གསལ་གྱི་དེ་ཉིད་གསལ་བྱེད།¡·¡¶དབུ་མ་ལ་འཇུག་པའི་འགྲེལ་བ་གཞུང་གི་སྙིང་པོ་ལེན་པ་ལ་གཙོ་བོར་འབད་པའི་ངག་དོན།¡·¡¶འཇམ་དབྱངས་ཆོས་རྗེའི་རྣམ་ཐར།¡·¡¶དཔལ་ལྡན་སེང་གེའི་རྣམ་ཐར།¡·¡¶རྟེན་འབྲེལ་བསྟོད་པའི་རྣམ་བཤད།¡·¡¶ཚད་མའི་སྟོང་མཐུན་མཁས་པའི་ཡིད་འཕྲོག་¡·སོགས་མཛད།

དུས་རབས་བཅོ་ལྔ་པའི་དུས་དཀྱིལ་ཙམ་ལ་གཤེགས་པར་མངོན་ནོ།། །།དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་གྲྭ་བློ་བཟང་ཆོས་འབྱོར་གྱིས་བཀོད། རྣམ་ཐར་མདོར་བསྡུས། མེས་པོའི་ཤུལ་བཞག་ལས། ཀུན་མཁྱེན་བློ་གྲོས་རིན་ཆེན་སེང་གེའི་གསུང་ཆོས་སྐོར། -PAGE 2-PAGE 1-PAGE 1-