བསྡུ་སྒྲིག་གསལ་བཤད།

རྗེ་ཙོང་ཁ་པའི་དངོས་སློབ་རྣམ་དཔྱོད་འགྲན་ཟླ་བྲལ་བའི་བུ་ཆེན་གཉིས་ཞེས་སུ་གྲགས་པའི་ཡ་གྱལ་སེ་ར་ཀུན་མཁྱེན་པ་བློ་གྲོས་རིན་ཆེན་སེང་གེའི་གསུང་ནི་དེ་སྔོན་སེར་བྱེས་མཁས་སྙན་གྲྭ་ཚང་གི་ཡིག་ཆའི་ཕྱི་མོར་མཛད་དེ་འཆད་ཉན་ཤིན་ཏུ་འཕེལ་བར་ཡོད་ཅིང༌། ལྷག་པར་རབ་བྱུང་བརྒྱད་པའི་མེ་ཁྱི་སྟེ་སྤྱི་ལོ་ 1466 ནས་རིམ་བཞིན་ཀུན་མཁྱེན་པ་ཞལ་བཞུགས་སྐབས་ཀྱི་མཆོད་ཡོན་སྦྱིན་བདག་སྣེའུ་དྲུང་ཆེན་དཔལ་འབྱོར་རྒྱལ་པོས་དམ་པ་གང་གི་གསུང་ཡོད་དོ་ཅོག་ཤིང་པར་དུ་བརྐོས་པ་ནས་འཆད་ཉན་སྔར་ལས་ལྷག་པ་བྱུང་ཞིང༌། གཉལ་སྟོན་དཔལ་འབྱོར་ལྷུན་གྲུབ་དང༌། ཆོས་རྗེ་དོན་ཡོད་དཔལ་ལྡན་སོགས་མཁས་པ་མང་པོས་ཀྱང་ཁོང་གི་ཡིག་ཆའི་སྟེང་ནས་འཆད་ཉན་མཛད་པར་སྣང་ཡང༌། ཕྱིས་སུ་རིམ་པར་རྗེ་བཙུན་ཆོས་ཀྱི་རྒྱལ་མཚན་གྱི་ཡིག་ཆ་དེ་སེར་བྱེས་གྲྭ་ཚང་གི་ཐུན་མོང་མ་ཡིན་པའི་ཡིག་ཆར་གྱུར་པའི་རྗེས་ནས། ཀུན་མཁྱེན་པའི་གསུང་ལ་འཆད་ཉན་མཛད་པའི་སྲོལ་ཕལ་ཆེར་མེད་པར་བརྟེན་ཕྱིས་འདིའི་དཔེ་རྒྱུན་ཤིན་ཏུ་དཀོན་པར་གྱུར་པ་དང། ལྷག་པར་རིག་གནས་གསར་རྗེའི་རྗེས་ནས་སྔར་ཡོད་མ་དཔེ་རེ་ཟུང་ཡོད་པའང་རྨེག་མེད་དུ་སོང་ཏེ་དཔེ་རྒྱུན་སྟོང་ཟིན་པའི་ངོས་འཛིན་བྱེད་ཀྱི་ཡོད། འོན་ཀྱང་སྟབས་ལེགས་པ་ཞིག་ལ་དམ་པ་གང་དེའི་གསུང་འབུམ་གྱི་གྲས་¡¶བསྟན་བཅོས་ཆེན་པོ་དབུ་མ་ལ་འཇུག་པའི་རྣམ་བཤད་དགོངས་པ་རབ་གསལ་གྱི་སྙིང་པོའི་བསྡུས་དོན་¡·དང་འགྲེལ་པ།¡¶རྣམ་བཤད་དགོངས་པ་རབ་གསལ་གྱི་དེ་ཉིད་གསལ་བྱེད།¡·¡¶དབུ་མ་ལ་འཇུག་པ་རང་གི་འགྲེལ་པ་གཞུང་གི་སྙིང་པོ་ལེན་པ་ལ་གཙོ་བོར་འབད་པའི་ངག་དོན་¡·བཅས་ཀྱི་མ་དཔེ་པར་མ་ཤིན་ཏུ་རྙིང་སོང་ཞིག་སེར་སྔགས་སྐུ་ཞབས་མཚམས་སྤྲུལ་མཆོག་ནས་ཉར་ཚགས་གནང་འདུག་པ་གཡར་པོ་ཞུས་ཏེ་ད་ལན་པར་བསྐྲུན་ཞུ་ཐུབ་པ་ནི་དམ་པ་གང་དེའི་གསུང་རྒྱུན་ནུབ་ལ་ཁད་ནས་མྱུར་སྐྱོབ་ཐུབ་པ་ཞིག་བྱུང་ཡ

ོད ། གོང་ཞུས་ཀྱི་གསུང་ཚན་པ་གསུམ་པོ་འདིས་བསྡུས་དོན་གྱིས་ཅུང་ཟད་འགྲེལ་པ་དང༌། རྒྱས་པར་འགྲེལ་པ་དང༌། ཉམས་ལེན་གྱི་གནས་ཟུར་དུ་བཀོལ་བ་བཅས་ཀྱིས་རྗེ་ཙོང་ཁ་པས་མཛད་པའི་དབུ་མ་འཇུག་པའི་འགྲེལ་པ་རྣམ་བཤད་དགོངས་པ་རབ་གསལ་གྱིས་འཆད་པའི་དོན་ལ། འགྲེལ་པའི་དཀྱུས་ཀྱི་རིམ་པ་ཇི་ལྟ་བ་བཞིན་དུ་བསྒྲིགས་ཏེ་ས་མཚམས་སོ་སོར་ཕྱེ་སྟེ་གསལ་བར་འཆད་པས་རྣམ་བཤད་ཀྱི་དགོངས་པ་དང་མཐུན་པ་མ་ཟད་གཞུང་གི་སྙིང་པོ་ལེན་པ་ལ་གཙོ་བོར་འབད་དེ་སེམས་བསྐྱེད་སོ་སོའི་སྐབས་ཀྱི་གཞུང་དོན་རྣམས་ངག་དོན་དུ་དྲིལ་ནས་ཉམས་སུ་ལེན་ཚུལ་གོ་བདེར་བྱས་པས་གཞུང་དོན་བདེ་བླག་ཏུ་རྟོགས་པའི་ལེགས་བཤད་དུ་སྣང་ ། ཁོང་གི་གསུང་མ་རྙེད་པའི་གྲས་ལས་གསལ་ཁ་ཡོད་པ་ནི་¡¶ཚད་མའི་སྟོང་ཐུན་མཁས་པའི་ཡིད་འཕྲོག་¡·ཅེས་པ་འདི་ད་ལྟ་ང་ཚོས་བཙལ་རྙེད་མ་ཐུབ་པས་བློ་ཕམ་ཆེན་པོ་བྱུང༌། ཞུས་དག་བྱེད་པའི་བརྒྱུད་རིམ་ནང་ཡི་གེ་མི་གསལ་བ་རྣམས་ཀྱང་གཞན་ལས་ཁ་བསྐངས་པ་དང༌། དེ་མིན་དག་ཆ་ནོར་བ་དང་ཚིག་ཕྲད་སོགས་དགོས་པ་ཆེར་མེད་པ་དག་ཀྱང་སུམ་རྟགས་དང་བསྟུན་ནས་ལེགས་བཅོས་བགྱིས་པ་ཡིན། མ་དཔེའི་ཤོག་གྲངས་རེ་བཟུང་མི་ཚང་བའི་རིགས་རྣམས་རྟགས་（）འདིའི་ནང་མཆན་བུ་བཏབ་ཡོད་པ་བཅས ། གང་ཐུབ་ཀྱིས་སྲིད་ཞུ་སྒྲུབ་ཁུལ་དུ་རློམ་ཡང་འུ་ཅག་གི་བྱང་ཚད་དམན་པའི་དབང་ལས་ཞན་ཆ་ཇི་ཡོད་དགོངས་འཆར་གང་མང་གནང་རེ་དང་བཅས་སོ།། །།དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་གྲྭ་བློ་བཟང་སྟོབས་བཅུས་བཀོད།བསྡུ་སྒྲིག་གསལ་བཤད། -2- -PAGE 1-